---
uid: help-da-invitation-accept
title: "Opfølgninger, du er inviteret til"
description: "Visning af opfølgninger, du er inviteret til; Accepter eller afvis invitationer"
author: Bergfrid Dias
so.date: 10.04.2023
keywords: dagbog, opfølgning, invitation
so.topic: howto
language: da
---

# Opfølgninger du er inviteret til

Når du skal vise en opfølgning, som du ejer selv, åbnes den sædvanlige dialogboks **Aftale**, **Opgave** eller **Samtale**. Du kan imidlertid ikke foretage ændringer i andres invitationer og dermed heller ikke tilføje deltagere. Derfor er knappen **Tilføj** på fanen **Deltagere** deaktiveret.

* Indtil du accepterer eller afviser invitationen, har dialogboksen to ekstra knapper: **Accepter** og **Afvis**. Når du accepterer, forsvinder knappen.

* Da du ikke selv har oprettet aftalen, opgaven eller telefonopkaldet, kan du kun ændre felterne **Prioritet**, **Alarm**, og **Fuldført** . Alle andre indstillinger er deaktiveret.

![ikon][img1]

Deltagere, der er blevet inviteret til en opfølgning, modtager en advarsel på toplinjen. Klik på ikonet **Advarsler** for at vise invitationen/invitationerne.

![Modtag invitationer -screenshot][img2]

* Øverst vises en liste over dine invitationer med blandt andet status og ikoner.

* Nederst vises mere uddybende oplysninger på de invitationer, du markerer i den øverste del. Her finder du en tydelig beskrivelse af invitationen, datoen for invitationen og mere uddybende oplysninger.

## Ikoner for opfølgninger

Ikonerne på listen over invitationer viser oplysninger om den opfølgning, du er inviteret til:

| Ikon | Beskrivelse |
|---|---|
| ![ikon][img3] | Ikon for opfølgninger, du har accepteret invitation til. |
| ![ikon][img4] | Ikon for opfølgninger, du har afvist. Sådanne poster bliver liggende i dialogboksen **Invitationer** indtil dagen efter, at opfølgningen er udført, så du har mulighed for at ombestemme dig. |
| ![ikon][img5] | Gentaget opfølgning. |

## Filtrering af visningen

Du kan få bedre overblik over invitationerne ved at filtrere oversigten ved hjælp af tre afkrydsningsfelter:

* Marker **Vis svar**, hvis du vil vise tilbagemeldinger om afslag fra andre, du har inviteret.
* Marker **Vis afviste**, hvis du vil vise opfølgninger, du selv har afvist.
* Marker **Vis gentagelser**, hvis du vil vise gentagne opfølgninger. Hvis invitationen gælder en gentaget opfølgning, vises alle forekomsterne af opfølgningen i dialogboksen **Invitationer**. Du kan dermed enten afvise eller acceptere dem individuelt.

> [!TIP]
> Det kan være en god ide at markere **Vis gentagelser**, så du kan vurdere, om du kan deltage i hvert enkelt møde. Hvis du vil acceptere alle samlet, kan du fjerne markeringen af **Vis gentagelser** igen, markere rækken med den aktuelle opfølgning og vælge **Accepter**.

Marker alle tre, hvis du vil vise alle disse oplysninger på én gang.

Hvis du ikke markerer nogen af disse valgmuligheder, vises kun de opfølgninger, du er inviteret til, men ikke har taget stilling til.

## <a id="accept" />Accepter eller afvis invitationer

Når du markerer en af invitationerne i den øverste del af dialogboksen, vises oplysninger om invitationen nedenfor. Den aktuelle opfølgning er fremhævet. Du kan acceptere eller afvise invitationen ved at klikke på **Accepter** eller **Afvis**:

| Handling | Beskrivelse |
|---|---|
| Accepter | Sig ja til invitationen. Der vises et grønt flueben til venstre for dit navn på listen over deltagere i det nederste vindue. Opfølgningen flyttes fra dialogboksen **Invitationer** til din dagbog. |
| Afvis | Sig nej til den valgte invitation. Der vises et rødt kryds til venstre for dit navn på listen over deltagere i det nederste vindue. Opfølgningen fjernes fra dialogboksen **Invitationer**. Dialogboksen **Grund til afslag** åbnes, hvor du kan angive årsagen til, at du afviser invitationen. |

> [!TIP]
> Når du markerer en invitation i dialogboksen **Invitationer**, vises den aktuelle dag på skærmbilledet Dagbog i baggrunden, så du kan se, om du har andre aftaler.
Hvis du har andre overlappende aftaler, vises der også et **Konflikt**-ikon (![ikon][img6]) i forhåndsvisningen i dialogboksen **Invitationer**.

## Modtagelse af invitationer til gentagne opfølgninger

Hvis du markerer **Vis gentagelser** under listen over invitationer, vises alle forekomster af opfølgningen.

Du kan se, om en [opfølgning er gentaget, på to måder][3]:

* Statusikonet ![ikon][img5] vises på listen over invitationer.
* Du kan se et gentagelsesikon øverst til venstre i den nederste del af dialogboksen.

Klik på **Luk** for at lukke dialogboksen.

### Bemærkning

* Hvis du først accepterer en invitation og derefter sletter opfølgningen fra dagbogen, opfattes det, som om du afviser den. Opfølgningen fjernes derefter fra dagbogen, og dit navn markeres med et rødt kryds ![ikon][img4] i dialogboksen **Aftale**, **Opgave** eller **Telefonopkald** for den person, der har sendt invitationen.

* Hvis du accepterer en invitation og senere åbner dialogboksen for opfølgninger, har du ikke adgang til at ændre andre oplysninger om den aktuelle opfølgning end dem, der er angivet i felterne **Prioritet**, **Udført** og **Alarm**. Hvad angår andre ændringer, er det eventuelt kun den, som har sendt invitationen, der har adgang til at foretage disse.

* Hvis du tildeler en opfølgning til en anden bruger (det vil sige at du skifter ejer for opfølgningen), og modtageren afviser den, fungerer det som når du [håndterer svar til invitationer][4].

* Hvis du lukker dialogboksen **Invitationer** uden at acceptere eller afvise invitationen, bliver opfølgningen liggende, og der vises et øjesymbol ![ikon][img7] ved siden af dit navn i dialogboksen **Aftale**, **Opgave** eller **Telefonopkald**, som angiver, at du har set den, men ikke taget stilling til den.

* Invitationer gemmes helt til dagen efter, at opfølgningen er markeret som udført, så deltagerne kan få besked om ændringer.

[3]: ../recurrence/index.md
[4]: ../follow-up-assign.md

<!-- Referenced images -->
[img1]: ../../../../media/icons/notice-new.png
[img2]: ../../../../media/loc/en/diary/invitation.png
[img3]: ../../../../../common/icons/check-black.png
[img4]: ../../../../../common/icons/reject-appointment-icon.png
[img5]: ../../../../media/icons/recurring-booking-assignment.png
[img6]: ../../../../../common/icons/warning-red.png
[img7]: ../../../../../common/icons/assignment-seen.png
